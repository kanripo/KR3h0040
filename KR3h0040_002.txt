# -*- mode: mandoku-view; -*-
#+TITLE: 法書攷
#+DATE: 2015-09-12 00:16:24.832759
#+PROPERTY: ID KR3h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB07n0627-002法書攷-卷二.
<pb:KR3h0040_SBCK_002-1a>¶
法書攷&KR0195;之二¶
　　　　　　　　元盛　熈明　著¶
　　　　字源¶
　　圖書既出書道尚矣固知文字之始非特倉頡¶
　　也後世作者皆乗時而増損之然宇内萬國文¶
　　字皆異其源未能詳詰也嘗覧竺典云造書之¶
　　主凡三人曰&KR0394;曰伽盧曰倉頡&KR0394;者光音天人¶
　　也以&KR0394;天之書傳扵印土其書右行伽盧創書¶
　　於西域其書左行皆以音韻相生而成字諸蕃¶
　　之書皆其變也其季倉頡居中夏象諸物形而¶
　　為文形聲相益以成字其書下行未知其説果¶
<pb:KR3h0040_SBCK_002-1b>¶
　　何所據也因而攷之盖西方以音為母華夏以¶
　　文為基諸國之風土語音既殊而文字遂亦各¶
　　異沂流窮源其法似不出乎此三者也嗚呼制¶
　　書以載言因言以逹意意茍相符則言可忘言¶
　　假以傳而書非定法古之至人由其習俗之殊¶
　　隨冝而制作雖東西各源而傳理實一古今變¶
　　而華質靡常夫豈人力所能及哉今以華&KR0394;創¶
　　書之㫖列之於篇¶
　　　　&KR0394;音¶
&KR0394;者不囉麻也合而言之為&KR0394;此云光音天也其字¶
之母凡五十曰悉曇章此云能成諸義也其中十六¶
<pb:KR3h0040_SBCK_002-2a>¶
<pb:KR3h0040_SBCK_002-3a>¶
(拶去不/切/攃七蜀惹仁左/切/切/嵳昨何倪倪也/切/切)齒音¶
(哳陟轄詫丑轄痆尼轄荼/切/切/切/拏)舌音¶
(怛/撻他逹捺/切/達/那)喉音¶
(鉢/發/末/婆/麻)唇音¶
(&KR0088;/囉歴加/切/羅/嚩/設)¶
(沙/薩/詞/刹)以上融舌喉二音¶
斯乃音韻之祖因之配合而生生無窮焉其土有五¶
天竺文字稍異獨以中天竺為正削竹為筆以貝多¶
𣗳葉為&KR0083;其書廣有六十四種名載釋書並不復詳¶
按漢明帝時摩騰竺法蘭自西域來以白馬&KR0018;至四¶
十二章&KR0394;夾始通於中國自唐以來漸布中外如古¶
<pb:KR3h0040_SBCK_002-3b>¶
<pb:KR3h0040_SBCK_002-3b>¶
本&KR0394;法字𫝑方古嚴重凡詔誥表章鴻文大&KR0634;並以¶
書焉¶
(謹按諸蕃文字雖變&KR0118;各殊然其音韻莫不祖述&KR0394;音故今曰&KR0394;音而不曰/&KR0394;書者以其音律交合而成字載音以𨗳意非若華文有六義也鄭樵嘗言)¶
(&KR0394;字有象形乃其臆説耳字母者猶倉頡之古文也其音韻㑹合而成字猶/古文孳孕而成篆也其轉變而為諸蕃之書者亦猶行草分隸之變也)¶
　　　　華文¶
庖犧氏之王天下也仰則觀象於天俯則觀法於地¶
視鳥獸之方輿地之冝近取諸身逺取諸物於是始¶
作八卦以垂憲象及神農氏結䋲為治以統事務緐¶
飾既萌易以書契百工以義萬民以察盖取諸夬自¶
倉頡創始以迄五帝三王之世改易殊體封扵太山¶
者七十有二代靡有同焉其書總有六義一曰指事¶
<pb:KR3h0040_SBCK_002-4a>¶
視而可識察而可見上下是也(在上為上/在下為下)二曰象形畫成¶
其物隨體詰詘日月是也(日滿月&KR0635;/效其形也)三曰諧聲以事為名¶
取譬相成江河是也(以𩔖為形/配以聲也)四曰會意比𩔖合義以見¶
指揮武信是也(止戈為武人/言為信也)五曰轉注建𩔖一首同意相¶
受考老是也(以老受/考也)六曰假借本無其事依聲託字令¶
長是也(數言同字其聲/雖異文義一也)至周宣王時太史籀著大篆十篇¶
互與古文或異至孔子書六經左丘明述春秋傳皆¶
以古文其後諸侯力政不統於王分為六國制度各¶
異秦始皇初并天下丞相李斯乃奏同之罷其不與¶
秦文合者斯作倉頡篇中車府令趙高作爰歴篇太¶
史令胡母敬作博學篇頗省改古法為小篆焉至於¶
<pb:KR3h0040_SBCK_002-4b>¶
焚書坑儒典謨滌盡工獄事緐變𨽻&KR0208;約而古文由¶
此絶矣是時有八體一曰大篆二曰小篆三曰刻符¶
四曰&KR0393;書(即鳥書以/書幡信)五曰摹印六曰署書七曰芟書(隨/殳)¶
(體八觚而/書之也)八曰隸書衛恒曰王莾時甄豊定古文復有六¶
種一曰古文孔子壁中書也二曰竒字即古文而異¶
者也三曰篆書秦篆是也四曰佐書即隸書也五曰¶
繆書所以摹印也六曰鳥書𫠦以書幡信也¶
張懷瓘十體書㫁(各附諸/家之論)¶
古文者黃帝史倉頡𫠦造頡四目通神明仰觀奎星¶
圓曲之𫝑俯察龜文鳥跡之象博采衆羙合而為字¶
是曰古文夫文字總而為言包意以名事也分而為¶
<pb:KR3h0040_SBCK_002-5a>¶
義則文者祖父字者子孫得之自然備其文理象形¶
之屬則謂之文因而滋蔓母子相生形聲會意之属¶
則謂之字字者言孳乳浸多也題之竹帛謂之書書¶
者如也舒也著也記也著明萬事記徃知來名言諸¶
無宰制羣有也三代以來咸用之秦用小篆焚燒先¶
典古文絶矣漢文時秦博士伏勝獻古文尚書時又¶
有魏文侯樂工竇公年二百八十歲獻古文樂書一¶
篇武帝時魯共王壊孔子宅壁中得孝經尚書等書¶
宣帝時河南女子壊老子宅而得古文二篇晉咸寜¶
五年汲郡人盗𤼵魏安𨤲王塜得册書千餘萬言其¶
書隨世巳變數體周幽王時又有省古文者今汲塜¶
<pb:KR3h0040_SBCK_002-5b>¶
書中多有是也&KR0364;公塜得石銘人無識者惟𠦑孫通¶
云此科斗書也科斗者即上古之别名也¶
　　吾衍學古編云科斗為字之祖象蝦蟇子形或¶
　　巧畫形状失本意矣上古無筆墨以竹挺㸃&KR0238;¶
　　書竹木上竹剛&KR0238;膩畫不能行故首重尾輕似¶
　　其形耳¶
大篆周史籀所作也或云柱下之始變古文或同或¶
異謂之篆篆者傳也傳其物理施之無窮漢藝文志¶
史籀十五篇竝此也以史官製之用以教授謂之史¶
書凡九千字秦趙高以教胡亥又漢元帝遵嚴延年¶
並工史書是也秦焚書與易惟史篇得全吕氏春秋¶
<pb:KR3h0040_SBCK_002-6a>¶
曰倉頡造大篆非也¶
　　學古篇云欵識文者諸侯夲國之文也古者諸¶
　　侯書體各異秦始一其法世或以欵識雜篆書¶
　　一篇之主齊楚不分人莫知其謬　學篆博覧¶
　　古器真欵識中古字神氣散朴可以助人亦知¶
　　象形指事會意等未變之妙也凡作篆之氣象¶
　　良以未嘗博古故也若夫模文終不及古¶
籀文者史籀所作也與古文大篆小異後人以名稱¶
書謂之籀文七略曰即周時史官教學童書也與孔¶
壁古文異體即竒字也其跡則石鼓文存焉¶
　　學古編云李斯既作小篆遂以籀文為大篆¶
<pb:KR3h0040_SBCK_002-6b>¶
　　篆法匾者最佳謂之(果)匾徐鉉謂非老手莫¶
　　能到石鼓是也¶
小篆者秦丞相李斯𫠦作也増損大篆籀文謂之小¶
篆亦曰秦篆始皇二十年始并六國斯時為廷尉乃¶
奏罷不合秦文者扵是天下行之畫如鐡石字若飛¶
動作楷𨽻之祖為不易之法其銘題鍾𪔂及作符節¶
至今用焉斯雖草創遂造其極矣¶
　　學古編云漢篆多變古法此許氏作説文以救¶
　　其失也必先通此則冩無謬又當考通釋然字¶
　　有古今不同説文頗廣當先熟復古編大㮣得¶
　　矣¶
<pb:KR3h0040_SBCK_002-7a>¶
　　初學篆時當虗手心伸中指并二指扵几上虗¶
　　畫如此流便方可操筆&KR0894;筆必湏單鈎却伸中¶
　　指在下夾襯方圓平直無不可意矣世多不得¶
　　師傳故字多欹斜𫝑不活動若篆大字當虗腕¶
　　懸筆腕著&KR0083;即不活以&KR0083;筒為筆者非士大夫¶
　　所為也¶
　　小篆一也而各有筆法李斯方圓廓落陽氷圓¶
　　活姿媚徐&KR0599;如隷無垂脚字下如&KR0107;股稍大鍇¶
　　如其兄但字下為玉筯微下耳崔子玉多用𨽻¶
　　法似乎不精然意有漢意陽氷多非古法盖效¶
　　子玉也小篆世喜長然不可過但以方楷一字¶
<pb:KR3h0040_SBCK_002-7b>¶
　　半為度一字為正體半字為垂脚豈不羙茂或¶
　　有不可者當以正脚為主餘略收短如幡脚可¶
　　也字有下無垂脚者如　㞢等字却以上枝¶
　　為出如草木之為物正生則上出枝倒懸則下¶
　　出枝耳凡寫匾額畫冝肥體冝方圖碑盖同此¶
　　但以小篆為正不用雜體凡▩中字不可填滿¶
　　但如井斗中者一字垂其空可放垂筆方不覺¶
　　大圈比諸字亦湏略收▩不可圓亦不可方只¶
　　以炭墼範子為度自好日月等字湏略放小也¶
　　凡篆中包一二畫如日月之𩔖若初一字内畫¶
　　不與两傍相連後皆如之首尾一法若或接或¶
<pb:KR3h0040_SBCK_002-8a>¶
　　否各不同者非法也又用圓圈及圓㸃小篆無¶
　此法古文有之口字不可作三角形凡鍾𪔂古¶
　　文錯雜為用無跡為當但以小篆法冩之自然¶
　　一法此雖易求却難雜記不熟其法未免如百¶
　　衲衣為識者𥬇此為逸法正用廢此可也¶
八分者秦羽人上谷王次仲所作也王愔云次仲以¶
古書方廣少波𫝑建&KR0004;中以隷草作楷法字方八分¶
言有模楷蕭子良云靈帝時王次仲飾隷為八分且¶
靈帝之前工八分者非一而云方廣殊非𨽻書既言¶
古書豈得稱𨽻若驗方廣則篆籀有之變古為方不¶
知其謂也序仙記云王次仲上谷人少有異志年未¶
<pb:KR3h0040_SBCK_002-8b>¶
弱冠變倉頡書為今八分始皇時官務煩多得次仲¶
文蕳略赴急疾之用甚喜遣使三徴不至始皇大怒¶
制檻車送之扵道化為大鳥翻然長引落二翮今為¶
大翮小翮山山上立祠水旱祈焉蔡邕云次仲&KR0004;變¶
古體即　效程邈隷也小篆古形猶存其半八分巳¶
减小篆之半隸又减八分之半本謂之楷書楷法也¶
式也模也或云後漢亦有王次仲為上谷太守楷隷¶
&KR0004;制大範幾同故後人惑之時人用冩篇章法令亦¶
謂之章程書故梁鴻云鍾繇善章程書也且二　不¶
善扵八分唯伯喈造其極焉¶
　　訣云本扵篆法學如真書但變隼尾擊石二波¶
<pb:KR3h0040_SBCK_002-9a>¶
　也吾衍云八分者漢𨽻之未有挑法者也比秦¶
　　隷則易識比漢𨽻則微似篆若用篆筆作漢隷¶
　　即得矣八分與𨽻多不分故言其法　又云𨽻¶
　書人謂宜匾殊不知妙不在匾括曰方勁古拙¶
　　斬釘截鐡備矣挑抜平硬如折刀頭方是漢隷¶
　　𨽻法頗寛姑具其略¶
𨽻書者秦下邽人程邈所造也始為獄吏得罪始王¶
幽繫雲陽獄中覃思十年易大小篆方圓而為隷書¶
三千字奏之始皇善之用為御史以奏事繁多篆書¶
難成乃用隷字以為隷人佐書故曰隷書亦曰佐書¶
案八分乃小篆之㨗隷亦八分之㨗漢陳遵善書後¶
<pb:KR3h0040_SBCK_002-9b>¶
鍾元常王逸少各造其極焉¶
　　宣和書譜云有人𤼵臨淄塜得齊太公六世孫¶
　　胡公棺上有字同今隷按胡公先始皇四百餘¶
　　年何為巳有隷法豈是書原與篆隷相生特未¶
　　行扵時耶若邈者豈知此體而上之以觧雲陽¶
　　之難耳¶
　　字源云𨽻有秦漢之分秦隷者程邈以文牘緐¶
　　多難扵用篆因减小篆為便用之法故不為體¶
　　𫝑若漢欵識篆字相近非有挑法之隷也即是¶
　　秦權量上刻字世多以為篆者誤也漢隷者蔡¶
　　邕石經及漢諸碑上字是也此體為最後出皆¶
<pb:KR3h0040_SBCK_002-10a>¶
　　有挑法與秦𨽻同名而實異也¶
　　姜尭章云真書以平正為善此世俗之論唐人¶
　　之失也古今真書之妙無出扵鍾元常其次則¶
　　王羲之二家之書皆蕭洒縱横何拘平正良由¶
　　唐人以書判取士而士大夫字頗有科舉習氣¶
　　顔魯公作干禄書是其證也矧歐虞顔栁前後¶
　　相望故唐人下筆應規入矩無復𣈆魏飄逸之¶
　　氣矣¶
(竊謂真書又隸之變而以形𫝑布置采色為度懐瓘論十體而真/書不與焉豈以隸為真書耶故以堯章真書之論附云)¶
章草者漢元帝時史㳺作急就章觧散隷體麤書之¶
漢書蕳墯漸以行之是已損隷規矩縱任奔逸因草¶
<pb:KR3h0040_SBCK_002-10b>¶
創義謂之草書惟君長告令臣下則可後海北漢劉¶
穆始善書之至建初中杜度善草見稱於章帝上貴¶
其迹詔使草書上事魏文帝亦令劉廣通上事盖因¶
章奏後世謂之章草惟張伯英造其極焉章草即𨽻¶
書之㨗草亦章草之㨗也¶
　　訣云章草草具𨽻字八分謹嚴如真用其一趯¶
　　二波也¶
行書者後漢頴川劉徳昇所作也即真書之少偽務¶
從簡易相間流行故謂之行書昔鍾元常善行狎書¶
是也爾後羲獻並造其極焉獻之常白父云古之章¶
草不能宏逸頓異真體合窮撝運之理極草縱之致¶
<pb:KR3h0040_SBCK_002-11a>¶
不若扵槀行之間扵徃法固殊也大人冝改體觀其¶
騰煙焬火則回禄䘮精覆海傾河則𤣥㝠失御天假¶
其魄非學之功若逸氣縱横則羲謝扵獻若&KR0426;&KR0322;禮¶
樂則獻不&KR0071;羲雖諸家之法悉殊而子敬朂為遒抜¶
故得之者先本扵天然次資扵功用而善學者乃學¶
之扵造化異𩔖而求之固不取乎似本而各挺之自¶
然¶
　　訣云行筆而不停著&KR0083;而不離輕轉而重按如¶
　　水流雲行無少間㫁永存乎生意也¶
　　姜堯章云晉魏行書自有一體與草不同大率¶
　　變真以便揮運而巳草出扵章行出扵真雖曰¶
<pb:KR3h0040_SBCK_002-11b>¶
　　行書各有體縱復晉代諸賢亦莫不相逺蘭亭¶
　　記及右軍諸帖第一謝安大令諸帖次之大要¶
　　以筆老為貴少有失誤亦可暉暎𫠦貴濃纎間¶
　　出血脉相連筋骨老徤風神洒落姿態具備¶
飛白者漢左中&KR0048;將蔡邕𫠦作也王𨼆王愔竝云飛¶
白變楷製以題署𫝑勁字輕微不滿名曰飛白王僧¶
&KR1050;云飛白八分之輕者皆不言所起按靈帝熹平中¶
蔡邕作聖皇篇成待詔鴻都門下見役人方脩飾以¶
堊箒成字心有悦焉歸而為飛白之書漢末魏&KR0004;並¶
以題署宫闕其體創法扵八分窮微扵小篆可謂勝¶
&KR0009;㝠通緲綜神仙之事也爾後羲獻並造其極衛恒¶
<pb:KR3h0040_SBCK_002-12a>¶
祖述飛白而造散隷&KR0271;張隷體微露其白拘束扵飛¶
白蕭洒扵隷書處其季仲之間也梁武帝謂王獻之¶
書白而不飛蕭子雲書飛而不白宜斟酌令得其衷¶
後子雲以篆文為之雅合帝意雖創法扵八分實窮¶
微扵小篆其後歐陽脩得焉¶
草書之先因起扵草自杜度妙扵章草崔瑗崔寔父¶
子繼能羅暉趙&KR0670;亦法此藝與張芝相善因而變之¶
以成今草轉精其妙字之體𫝑一筆而成偶有不連¶
而血脉不斷及其連者氣候通其隔行惟王子敬明¶
其深㫖故行首之字徃徃繼前行之末世稱一筆書¶
首自張伯英也¶
<pb:KR3h0040_SBCK_002-12b>¶
　　衛恒曰漢興有草書不知作者姓名章帝時齊¶
　　相杜度號善為草後有崔瑗崔寔亦皆稱工杜¶
　　氏結字甚安而書體微瘦崔氏甚得筆𫝑而結¶
　　字小疎弘農張伯英因而轉精甚巧凡家之衣¶
　　帛必書而後　尺　寸&KR0083;不見遺韋仲將謂之¶
　　草聖伯英弟文舒者次伯英又有姜孟頴梁孔¶
　　逹田彦和及韋仲將之徒皆伯英弟子有名扵¶
　　世殊不及文舒也姜堯章云草聖之體如人坐¶
　　卧行立揖遜忿爭乗舟躍馬歌舞躃踴一切變¶
　　態非茍然者又一字之體率有多變有起有應¶
　　如此而起者當如此應各有義理王右軍書羲¶
<pb:KR3h0040_SBCK_002-13a>¶
　　之字當字得字深字慰字最多至數十字無有¶
　　同者然而未嘗不同也可謂所欲不踰矩矣凡¶
　　學草書先當取法張芝皇象索靖等章草而結¶
　　體平正下筆有源然後倣王右軍申之以變化¶
　　鼓之以竒崛若泛學諸家則字有工拙筆多失¶
　　誤當連者反斷當斷者反續不識向背不知起¶
　　止不悟轉換隨意用筆任筆賦形失誤顛錯反¶
　　爲新竒自大令以來已如此矣况今世哉然而¶
　　&KR0109;韻不高記憶雖多莫湔塵俗若使風神蕭散¶
　　便當過人自唐以前多是獨草不過两字後世¶
　　相連属數十字而不斷號曰逰絲此雖出扵古¶
<pb:KR3h0040_SBCK_002-13b>¶
　　人無足為法更成大病古人作草如今人作真¶
　　何嘗茍且其相連處特是引𢃄常攷其字是㸃¶
　　畫處皆重非㸃畫處偶相引帯其筆皆輕雖復¶
　　變化多端未嘗亂其法度張顛懷素至號野逸¶
　　而不失此法近代山谷老人自謂得長沙三昧¶
　　草書之法自是又一變矣流至扵今不可復觀¶
　　唐太宗云行行若縈春蚓字字若綰秋蛇惡無¶
　　骨也大抵用筆有緩有急有有&KR0289;有無&KR0289;有承¶
　　接上文有牽引下字乍徐還疾忽徃復收緩以¶
　　傚古急以出竒有&KR0289;則以耀其精神無&KR0289;則以¶
　　含其氣味横斜曲直鈎環盤紆皆以𫝑為主然¶
<pb:KR3h0040_SBCK_002-14a>¶
　　不欲相帯相帯則近扵俗横畫不欲太長太長¶
　　則轉換遲直畫不欲太重太重則神癡以捺代¶
　　乀以彂代辵(即辶)辵亦以捺代之唯乀則間用之¶
　　意盡則用懸針意盡湏再生筆意不若用垂露¶
　　耳¶
　　草書忌横直分明横直多則如積薪束葦無蕭¶
　　散之氣時時一出為妙¶
　　蔡希綜云始下筆湏蔵&KR0289;轉腕前緩後急字體¶
　　形𫝑状如蟲蛇相連意莫令斷仍湏簡略為上¶
　　不貴緐冗至如稜側起復隨𫝑所立大抵之意¶
　　圜規最妙其有誤𤼵不可再模恐失其筆𫝑猶¶
<pb:KR3h0040_SBCK_002-14b>¶
　　高峰墜石從天而下筆意如放箭箭不欲遲¶
法書攷卷之二¶
