# -*- mode: mandoku-view -*-
#+TITLE: 法書考
#+DATE: 2015-09-23 10:11:54
#+PROPERTY: JUAN 0

<md:KR3h0040_SBCK_009-2b>¶
<md:KR3h0040_SBCK_001-1a>¶
<pb:KR3h0040_WYG_000-1a>
欽定四庫全書　　　　　子部八
　法書考　　　　　　　　藝術類一(書畫之屬/)
　　提要
　　　　(臣/)等謹案法書考八卷元盛熙明撰案陶九
　　　　成書史會要曰盛熙明其先鮮卑人後居豫
　　　　章清修謹飭篤學多材工翰墨亦能通六國
　　　　書則色目人也是書前有虞集揭傒斯歐陽
　　　　原功三序集序稱其備宿衞傒斯序稱為夏
<pb:KR3h0040_WYG_000-1b>
　　　　官屬其始末則不可考矣傒斯序又稱熙明
　　　　作是書屬稿未竟已有言之文皇帝者有旨
　　　　趣上進以備皇朝經世大典事嚴未及録上
　　　　四年四月五日今上在延春閣遂以書進上
　　　　方留神書法覽之終卷親問八法旨要命藏
　　　　之禁中以備觀覽書史會要亦稱至正甲申
　　　　嘗以法書考八卷進上與序相合則是書實
　　　　當時奏御本也其書首為書譜分子目四次
<pb:KR3h0040_WYG_000-2a>
　　　　為筆法次為圖訣次為形勢各分子目二次
　　　　為風神次為工用各分子目三次為附錄印
　　　　章押署跋尾雖雜取諸家之説而採擇特精
　　　　頗足以資考證也乾隆四十六年十一月恭
　　　　校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
<pb:KR3h0040_WYG_000-3a>
法書考序
小學廢書學㡬絶聲音之道尤泯如也周秦而下體製
迭盛西晉以來華梵兼隆唐人以書取士宋人臨搨價
踰千金刻之秘閣法書興矣然而循流道源士有憾焉
此龜兹盛熙明法書考之所由作歟熙明刻意工書而
能研究宗源作為是書至於運筆之妙評書之精則甘
苦疾徐之度非老於斵輪者疇克如是耶書成近臣薦
逹以徹上覽清問再三又能悉所學以對因獲嘆賞給
<pb:KR3h0040_WYG_000-3b>
事中兼起居注亦思刺瓦性吉時中出資鋟梓以廣其
傳庶俾世之學者有所模楷其用心可謂公且仁矣熙
明以書入官今為夏官屬葢亦不忘其本者云翰林學
士資善大夫知制誥同修國史廬陵歐陽𤣥序
<pb:KR3h0040_WYG_000-4a>
法書考序
法書肇伏羲氏愈變而愈降遂與世道相隆汚能考之
古猶難况復之乎至順二年盛君熙明作法書考藁未
竟已有言之文皇帝者有㫖趣上進以備皇朝經世大
典事嚴未及録上四年四月五日今上在延春閣遂因
奎章承制學士沙㓨班以書進上方留神書法覽之徹
卷親問八法㫖要命藏之禁中以備親覽當是時上新
入自嶺南聖心所向已傳播中外及即位開經筵下崇
<pb:KR3h0040_WYG_000-4b>
儒之詔天下顒顒然翹首跂足思見聖人之治法書之
復其在兹乎然天下之期復於古者不止法書也而於
是乎觀也則盛氏之書其復古之兆乎惟盛氏之先曲
鮮人今家豫章而熙明清修謹飭篤學多才有文章工
書能通諸國書而未嘗自賢或為一時名公卿所知是
書之作虞奎章既為之序余特著其進書始末如此元
統二年十月望文林郎藝文監丞叅檢書籍事揭徯斯
序
<pb:KR3h0040_WYG_000-5a>
法書考原序
伏羲始畫八卦而文字興焉六書之象形此其端也中
古簡牘之事則史氏掌之後世有天下者葢有以書名
世者矣曲鮮盛熙明得備宿衛有以知皇上之天縱多
能留心書學手輯書史之舊聞叅以國朝之成法作法
書考八卷上之燕門之暇多有取焉昔唐桞公權嘗進
言於其君曰心正則筆正天下後世謂之筆諌朂哉熙
明無俾公權專美前世史臣虞集序
