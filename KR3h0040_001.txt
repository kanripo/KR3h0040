# -*- mode: mandoku-view -*-
#+TITLE: 法書考
#+DATE: 2015-09-23 10:11:54
#+PROPERTY: JUAN 1



<pb:KR3h0040_WYG_001-1a>
欽定四庫全書
　法書考卷一
　　　　　　　　　　　　元　盛熈眀　撰¶
　書譜¶
　　夫學書之要在於師古然去古既遠名迹紛如¶不
　　可不詳擇也嘗考歴代之善書者多矣其聲¶譽著
　　於時書翰傳於後者皆可歴數至於謬當¶虗名者
　　庸亦有之其餘泯没無聞者固已何限况¶乎好利
<pb:KR3h0040_WYG_001-1b>
　　售竒傳搨亂真自非精鍳鮮能去取也¶故首著書
　　譜纂集諸家之評論研䆒書刻之精¶粗以備采摭
　¶　云
　　　集評<md:KR3h0040_SBCK_001-1b>¶國家以神武定天下世祖皇帝大興文治至於¶仁廟典
章俱備自是列聖萬幾之暇多能俯事¶於藝文欽惟皇
上生知之聖日新之功非臣管¶見所能測焉我朝能書
之士常不乏人然世俗¶率多貴耳賤目罕能定其優劣
<pb:KR3h0040_WYG_001-2a>
千載之下必自有¶能辨之者今集倉頡以降自秦迄唐
凡若干人㑹萃¶諸家之評論畧成上中下三品焉張懷
瓘云先其¶天性後其習學且以風神骨氣居上妍美功
用¶者居下¶
上品¶
倉頡
　張懷瓘云古文神品<md:KR3h0040_SBCK_001-2a>¶史籀
<pb:KR3h0040_WYG_001-2b>
　張懷瓘云古文妙品¶
李斯
　字通古上蔡人張云小篆神品大篆妙品李嗣真云¶
　逸品小篆之精古今妙絶秦望山及皇帝璽猶千鈞
　强弩¶萬石洪鐘豈徒學者宗匠亦是傳國遺寳唐人
　評云¶骨氣豐勻方圓妙絶¶
趙髙
　張云大篆妙品
<pb:KR3h0040_WYG_001-3a>
程邈
　李云𨽻上上品首創模範煥於丹青¶
王次仲
　始作楷法詳見字源¶
陳遵
　孟公漢人善𨽻書與人尺牘皆藏之以為榮¶
史㳺
　漢黄門令史創章草
<pb:KR3h0040_WYG_001-3b>
杜操
　漢相或云始變藁法<md:KR3h0040_SBCK_001-2b>¶劉穆
　後漢北海敬王善草書書體甚濃結字工巧張芝學
　焉¶
杜度
　伯度韋誕云傑有骨力而字畫㣲痩庾肩¶吾云上中
　品張云章草神品章帝使草書上事
<pb:KR3h0040_WYG_001-4a>
劉德昇
　君嗣始造行書庾云中上品王僧䖍云鍾胡所師張¶
　云行書妙品¶
崔瑗
　子玉庾云擅名北中跡罕南渡世有得其摹本者王
　子敬¶見之稱美以為絶類伯英上中品張云章草第
　一神¶品小篆妙品李云上上品篆效李斯㸃畫皆如
　鐡石¶王云筆勢甚快而結字小踈袁昻云如危峯阻
<pb:KR3h0040_WYG_001-4b>
　日孤¶松一枝有絶望之意¶
崔實(瑗之子/)<md:KR3h0040_SBCK_001-3a>¶曹喜
　扶風人衛恒曰篆法少異於李斯而亦稱善袁云如¶
　經論道人言不可絶張云小篆𨽻俱妙品嘗見李斯¶
　筆法悲嘆不已作筆論一卷¶
邯鄲淳
　衛恒曰得次仲法善𨽻書小字師曹喜篆韋誕師淳
<pb:KR3h0040_WYG_001-5a>
　不及也袁曰應規入矩方員乃成張云大小篆¶字𨽻
　俱妙品¶
師宜官
　衛云善𨽻書靈帝時為最大則一字徑丈小則方寸¶
　千言或時不持錢徃酒家飲因書其壁願觀者以讐
　酒¶錢足而滅之毎書輙削而焚其拊梁鵠乃益為版¶
　而飲之酒候其醉而竊其拊庾云鴻都為最能大能¶
　小上中品王云致酒簡多梁武云如鵬翔未息翩翩<md:KR3h0040_SBCK_001-3b>¶
<pb:KR3h0040_WYG_001-5b>
　而自逝張云八分妙品¶
衛宏
　張云古文妙品¶
蔡邕
　伯喈篆采斯喜之法為古今備形然精宻簡理不如¶
　淳也張云八分飛白俱神品大小篆𨽻妙品李云上¶
　中品惟范巨卿碑風神艷麗古今冠絶梁武帝云¶洞
　達爽爽如有神力
<pb:KR3h0040_WYG_001-6a>
張芝
　伯英少好學筆札臨池學書池水盡黑自謂上比崔
　杜¶不足下方羅趙有餘見蔡邕筆勢論遂作筆心論
　五¶篇衛云宏農張伯英下筆必為楷則號匆匆不暇
　草¶書寸紙不見遺至今寶其書張云草第一章草第
　二¶行第三俱神品𨽻妙品庾云衣帛先書稱為草聖<md:KR3h0040_SBCK_001-5a>¶　工夫第一上上品李云逸品章草似春虹飲磵洛浦
　浮霞渥霧沾濡繁霜摇落梁武帝云如漢武愛道憑
<pb:KR3h0040_WYG_001-6b>
　虛欲仙
張昶
　文舒芝之弟庾云上中品張云八分章草妙品𨽻能
　品李云上中品西嶽碑文但覺妍冶殊無骨氣
胡昭
　孔眀庾云動見模楷上下品張云𨽻行妙品篆能品
韋誕
　仲將京兆人庾云不妄染毫湏張筆□紙上下品張
<pb:KR3h0040_WYG_001-7a>
　云草第六八分𨽻章草飛白妙品小篆能品梁武云
　如龍威虎振劍㧞弩張王云善楷時謂之筆聖魏凌
　雲殿榜未題而匠者誤釘之不可下乃使仲將懸櫈
　書之比訖鬢盡白戒子孫宜絶此藝
鍾繇
　元常許昌人師胡昭十六年不窺户見昭筆心論驚¶
　歎無已作筆骨論又云盜發韋誕冡得蔡邕筆法¶晝
　夜不輟卧則以手劃被被為之破庾云天然第一¶妙
<pb:KR3h0040_WYG_001-7b>
　盡許昌之碑窮極鄴下之牘為上上品張云真¶第一
　行第三俱神品八分草妙品王云謂之盡妙鍾¶有三
　體一曰銘石書最妙者也二曰章程書教小學¶者也
　三曰行押書行書是也三法皆世人所善李云¶正體
　猶郊廟既陳爼豆斯在又比寒磵峭削秋山嵳¶峩梁
　武云雲鶴㳺天羣鴻戲海行間宻茂實亦難過¶
鍾㑹
　士季庾云上下品張云真第五章草第六草第七并
<pb:KR3h0040_WYG_001-8a>
　行四體俱妙品李云上中品小鍾有正書洛神賦梁<md:KR3h0040_SBCK_001-5b>¶　武云有十三行意¶
皇象
　休眀庾云胡肥鍾痩休眀斟酌二家驅駕八絶上下¶
　品張云章草第八神品小篆能品袁云如歌聲繞梁¶
　琴人捨徽¶
梁鵠
　伯鸞以書至選部尚書魏武懸鵠書着帳中玩之以
<pb:KR3h0040_WYG_001-8b>
　為¶勝庾云上下品張云八分妙品李云上中品衛云
　𨽻¶書用筆盡其勢矣袁云如太祖忘寢觀之喪目¶
衛瓘
　伯玉幼為魏尚書郎與索靖俱善書時謂一臺二妙
　庾¶云上下品張云行第五并小篆𨽻草俱妙品古文
　¶大篆能品章第四神品王云衛覬子也為晋司空採
　¶張芝草法取父書叅之更為草藁子巨山亦善書故<md:KR3h0040_SBCK_001-6a>¶　云伯玉得筋巨山得骨
<pb:KR3h0040_WYG_001-9a>
索靖
　㓜安庾云上上品衛瓘有楷書然遠不及靖又云¶靖
　得伯英肉嘗作草書狀張云章草第三神品八分¶草
　妙品李云上中品趣向遒竦無愧珪璋梁武云如王
　謝家子弟縱&KR0167;不端整奕奕皆有一種風流氣骨¶王
　云張芝姊之孫也傳芝草¶而形異其字勢曰銀鉤蠆
　尾¶
張華
<pb:KR3h0040_WYG_001-9b>
　張云章草妙品
&KR0286;¶康
　叔夜張云草第二妙品叔夜身長七尺六寸美聲音
　¶偉容色雖土木形體而龍章鳯姿天質自然加以孝
　¶友温恭嘗草書絶交書一紙唐評如抱琴半醉詠物¶
　緩行又若孤鶴歸林羣鳥乍散<md:KR3h0040_SBCK_001-6b>¶謝安
　安石庾云上品張云行第九𨽻草妙品李云上中品
<pb:KR3h0040_WYG_001-10a>
　¶縱任自然螭盤虎踞王云亦能入流殊亦自重嘗為
　¶子敬書嵇中散詩得子敬書有時裂作紙校¶
衛夫人
　茂漪庾云中上品張云𨽻妙品李云上下品唐評如
　¶挿花美女低昻有容又如美女登臺仙娥戱影紅蓮
　映¶水碧落浮霞
王¶廙
　世將庾云中中品張云真第三草第五俱能品飛白
<pb:KR3h0040_WYG_001-10b>
　妙品李云上下品王云王南平是右軍叔自過江來¶
　右軍之前惟廙為最畫為晋眀帝師書為右軍法¶
王羲之
　逸少曠之子瑯琊臨沂人幼學書及年十三見前代
　¶筆訣於父枕中竊而說之學功日進衛夫人一見語
　<md:KR3h0040_SBCK_001-7a>¶太常王䇿曰此子必見用筆訣也必蔽我書名晋成
　¶帝祀北郊更祝版工人削之羲之墨入木七分初學
　¶衛夫人書過江見古碑歎學衛夫人徒費嵗月張云
<pb:KR3h0040_WYG_001-11a>
　¶筆迹遒潤獨擅一家之美天質自然風神蓋代且其
　道㣲¶而味薄固常人莫之能學其理隠而意深固天
　¶下寡於知音真第一行第二章第五草第八及飛白
　¶俱神品八分妙品庾云工夫不及張天然過之天然
　¶不及鍾工夫過之允為上上品李云逸品如隂陽四
　¶時寒暑調暢巖廊宏敞簪裾肅穆其聲鳴也則鏗¶鏘
　金石其芬郁也則氤氲蘭麝其難徴也則縹緲而已
　¶仙其可觀也則昭章而在目可謂真書之聖也若草
<pb:KR3h0040_WYG_001-11b>
　<md:KR3h0040_SBCK_001-7b>¶行襍體如清風出袖眀月入懷瑜瑾爛而五色黼¶黻
　摛其五采故使離朱喪眀子期失聼可謂草書之聖
　¶也其飛白猶霧縠卷舒烟雲照灼長劍耿介而倚天
　勁¶矢超忽而無地可謂飛白之仙也又如松巖㸃黛
　蓊欎¶而起朝雲飛泉潄玉洒落而成暮雨既離方以
　遁¶圓亦非絲而異帛唐評如壯士㧞劍壅水絶流頭
　上¶安㸃如髙峯之墜石作一横畫如千里之陣雲捺
　一偃¶波如風雷振駭作一竪畫如萬嵗枯藤立一倚
<pb:KR3h0040_WYG_001-12a>
　竿若虎¶卧鳯閣自上掲竿如龍躍天門梁武云字勢
　雄逸如¶龍跳天門虎卧鳯閣故歴代寳之永以為訓
　王云古人之跡¶計無以過<md:KR3h0040_SBCK_001-8a>¶王獻之
　子敬逸少第七子子敬最知名七八歳學書逸少宻
　¶從後掣其筆不得歎曰此子當大有名嘗書壁為方
　丈¶大字逸少甚以為能初學父書頃習于張以後改
　變制¶度别創其法率爾師心㝠合天矩雄武神蹤靈
<pb:KR3h0040_WYG_001-12b>
　姿秀出若臧武仲之智卞莊子之勇大鵬摶風長鯨
　噴沫懸崖墜石驚電送光張云子敬行草之外更開
　一門非草非真離方遁圓兼真者謂之真行帶草者
　謂之行草子敬之法非草非行流便於行草之間逸
　少秉真行之要子敬執行草之權父之靈和子之神
　俊古今獨絶也真第四行第二草第三并飛白俱神
　品八分能品庾云上中品梁武云絶衆超羣無人可
　擬如河朔少年皆充悦舉體㳫拖而不可耐李云
<pb:KR3h0040_WYG_001-13a>
　子敬草書逸氣過父如丹穴鳯舞清泉龍躍倐忽變
　化莫知所成或蹴海移山或翻濤簸嶽而正書行書
　如田野學士越恭朝列非不稽古憲章乃時有失體
　處瓘說稱其轉妍品鍳踈矣
王珉
　季琰洽之少子也名出珣右時云法護非不佳僧彌
　難為兄法䕶珣小字也有四疋素自朝操筆至暮書
　竟首尾如一又無誤字子敬戲之弟書如騎騾駸駸
<pb:KR3h0040_WYG_001-13b>
　恒欲度驊騮前當代獻之兼中書令故以獻之為大
　令珉為小令庾云中上品張云行第六并𨽻妙品王
　云筆力過於子敬
荀輿
　長允庾云上下品張云𨽻草俱妙品王云長允狸骨
　右軍以為絶倫
阮研
　文機庾云窮古觀今盡窺衆妙之門雖師王祖鍾終
<pb:KR3h0040_WYG_001-14a>
　成别搆一體上下品張云𨽻行草妙品李云中中品
　梁武云如貴胄失品不復排斥英賢
中品
嚴延年
　張云大篆能品工籀書
許慎
　張云小篆能品
班固
<pb:KR3h0040_WYG_001-14b>
　張云大小篆能品
羅暉
　叔景庾云中下品張云章草能品
趙襲
　元嗣庾云中下品張云章草能品
魏武帝
　曹操孟徳庾云筆墨雄贍中中品張云章草妙品唐
　云如金花鈿落徧地玲瓏荆玉分輝瑶巖璀璨
<pb:KR3h0040_WYG_001-15a>
吳孫皓
　元宗庾云體裁綿宻中中品李云中下品如齊人酣
　暢驕其家室雖欲矜豪亦復平矣
劉釗
　張云小篆飛白能品
毛宏
　張云八分能品衛恒云宏乃梁鵠弟子教以秘書今
　八分皆宏法也
<pb:KR3h0040_WYG_001-15b>
衛覬
　伯儒庾云中中品張云古文𨽻章草能品王云體如
　傷痩而筆匠精緻
衛恒
　巨山瓘之子庾云中中品張云古文章草妙品𨽻能
　品李云中上品
司馬攸
　晋武帝弟也王云京師以為楷式張云行草能品
<pb:KR3h0040_WYG_001-16a>
陸機
　士衡庾云中下品李云中下品蚌質珠胎金沙銀礫
　王曰吳士也無以較其多少
劉輿
　慶孫庾云中下品
庾亮
　元規庾云中下品王云亦能入録
庾翼
<pb:KR3h0040_WYG_001-16b>
　稚恭庾云中上品張云𨽻章草能品李云上下品王
　云征西翼書少時與右軍齊名右軍後進庾猶不憤
　其在已上在荆州與都下書曰小兒軰乃賤家雞重
　野鶩學逸少書湏我下當比之
王敦
　處仲張曰草第四
王導
　茂宏庾云中下品張云真第七行第八并草能品王
<pb:KR3h0040_WYG_001-17a>
　云甚有楷法以師鍾衛好惡無厭喪亂狼狽猶以鍾
　繇尚書宣示帖衣帶過江陵右軍得之子恬洽薈亦
　能書
郗氏
　羲之妻甚工書有七子五子知名長𤣥之次凝之徽之
　操之獻之皆羲之子並工草𨽻
謝道韞
　凝之妻也有才華善書李云中下品雍容和雅芬馥
<pb:KR3h0040_WYG_001-17b>
　可玩
郄愔
　方回庾云中上品張云章草妙品草𨽻能品李云上
　下品梁武云意趣甚熟而取妙特難故(闕/)散風氣一
　無雅素王云章草亞於右軍
郄超
　景興又字嘉賔庾云中下品王云草亞二王𦂳媚過
　其父骨力不及也李云中下品
<pb:KR3h0040_WYG_001-18a>
桓𤣥
　敬道庾云中上品李云中中品如驚蛇入草鋸鋒出
　匣王云𤣥自比右軍識者未之許云可比孔琳之
杜預
　元凱庾云中中品張云章草能品李云中下品
張翼
　君祖善𨽻草書史㑹要云穆帝令翼寫王羲之手表
　帝自批其後羲之殆不能辨真贋乆乃悟云小子幾
<pb:KR3h0040_WYG_001-18b>
　欲亂真
羊欣
　敬元庾云早隨子敬妙得其體中上品張云𨽻行草
　妙品李云上下品梁云如婢作夫人雖處其位而舉止
　羞澁終不似真王云受訣於子敬書見重於一時行
　草尤善正乃不稱
薄紹之
　敬和庾云下上品張云𨽻行草俱妙品梁武云如龍
<pb:KR3h0040_WYG_001-19a>
　逰在霄繾綣可重
孔琳之
　彦琳庾云中上品張云𨽻行草妙品唐評放縱快徤
　筆勢流利二王以後難與比肩但功虧少故當劣於
　¶¶羊欣王云天然縱逸極有筆力規矩但工夫少自在¶
張超
　子並庾云子並崔家州里頗相倣效可謂氷寒於水
　¶中上品張云章草能品梁武云如髙麗人抗浪乃
<pb:KR3h0040_WYG_001-19b>
　不¶有意氣而姿媚自足精神李云中下品如郢中少
　¶年乍入京輦縱有才辨蓋亦可知¶
殷鈞
　庾云頗沈著受好終得肩隨中上品¶
謝靈運
　庾云下上品張云𨽻草妙品李云中下品王云昔
　子<md:KR3h0040_SBCK_001-8b>¶敬上表多於中書雜事中皆自書竊易真本相
　與¶不疑永嘉初方就索還上謝太傅殊禮表亦是其
<pb:KR3h0040_WYG_001-20a>
　例¶
謝綜
　王云書法𦂳潔羊欣惮之書法有力恨少媚好¶
陶𢎞景
　通眀隠居庾云中下品李云中中品得書之筋髓如¶
　麗景霜空鷹隼初撃武帝云如吳興小兒形狀雖¶未
　長成而骨氣峭甚¶¶¶¶
郭伯道
<pb:KR3h0040_WYG_001-20b>
　庾云俯問朝廷遠封其跡¶
李鎮東
　梁武云如芙蓉出水文采縷金□<md:KR3h0040_SBCK_001-9a>¶伯
　子邑庾云分鑣梁邯中中品¶
張彭祖
　庾云中中品張云𨽻能品¶
任靖
<pb:KR3h0040_WYG_001-21a>
　庾云中中品
常㫤¶
　庾云中中品文休題柱張云古大篆能品
張永
　庾云中下品
范懷約
　梁武云真書有力而行草無功庾云中下品張范¶俱
　東南
<pb:KR3h0040_WYG_001-21b>
吳休尚
　庾云中中品梁武云如新亭傖父一徃似揚州人共
　語¶語便態生
施方㤗
　庾云施吾鄴下同年㧞萃中中品
康昕
　庾云中下品李云中中品巧宻精勤有翰飛鶯弄之
　<md:KR3h0040_SBCK_001-9b>¶體王云學右軍草亦欲亂真嘗與南州識道人¶作右
<pb:KR3h0040_WYG_001-22a>
　軍書賛
王崇素
　庾云中下品李云中中品
張昭　　朱誕　　徐希秀　　劉繪
　庾云以上中下品
王知敬
　張云行草能品李云中中品碎玉殘金雲間孤鶴
丘道䕶
<pb:KR3h0040_WYG_001-22b>
　王云受訣於子敬殊在羊欣前李云謬當髙品跡¶乃
　浮華中中品
許文靖
　張云真第七李云中中品
宋文帝
　劉義隆庾云中下品張云𨽻行草妙品李云有¶子敬
　風骨超縱狼籍翕焕為美中下品唐評如葉¶裏紅花
　雲間白日王云帝自謂不減王子敬時議謂¶天然勝
<pb:KR3h0040_WYG_001-23a>
　羊欣工夫不及
王僧䖍
　庾云雄發齊代中上品梁評猶如揚州王謝家子弟
　縱復¶不端正奕奕皆有一種風氣宋文帝問曰朕書
　與卿¶孰優對曰帝書帝中第一臣書臣中第一¶上笑
　曰卿可謂善自謀矣
蕭子雲
　張云𨽻飛白妙品小篆章草俱能品梁評如¶危峯阻
<pb:KR3h0040_WYG_001-23b>
　日孤樹一枝荆軻負劍壯士彎弓雄人獵¶虎心胸猛
　烈鋒刅難當唐評如上林春花遠<md:KR3h0040_SBCK_001-10b>¶近瞻望無處不發
智永
　𨽻章草俱妙品行能品李云精熟過人惜無竒態中
　¶中品王逸少七代孫妙傳家法住吳興永欣寺積¶退
　筆頭置大竹簏受一石餘而五簏皆滿瘞之號筆¶塜
　求書者如市所居户限為之穿穴用鐡葉裹之¶人謂
　之鐡門限
<pb:KR3h0040_WYG_001-24a>
唐太宗
　李世民好羲之書師虞世南嘗患戈脚不工偶作戬
　字遂空其落戈令世南足之以示魏徴徴曰戬字戈
　脚逼真世南後極善飛白置宏文館延學書士
漢王元昌
　張云行能品李云中上品與太宗禇遂良受訣於史
　陵
虞世南
<pb:KR3h0040_WYG_001-24b>
　伯施餘姚人從智果得書法嘗著筆髓論張云𨽻行
　草妙品李云上下品蕭散洒落真草唯命如羅綺嬌
　春鵷鴻戱沼唐評體段遒媚舉止不凡能中更能妙
　中更妙
歐陽詢
　詢本臨湘人學羲之書峻險勁痩自成一家議者以
　為真行有獻之法自羊欣薄紹之後無比者獨智永
　恃其精練欲與相攻而詢猛銳智永亦復避鋒詢嘗
<pb:KR3h0040_WYG_001-25a>
　見索靖所書碑初唾之而去&KR0167;觀乃悟其妙卧其下
　三日晩年筆力尤剛勁張云𨽻行飛白草皆妙品大
　小篆章能品李云上下品如旱蛟得水饞兎走穴筆
　勢恨少於鎸勒及飛白諸勢如武庫戈㦸雄劍森森
　唐評如金剛瞋目力士揮拳宋陳景謂世皆知其體
　方而不知筆力圓
禇遂良
　登善張云𨽻行俱妙品李云上下品臨冩右軍亦為
<pb:KR3h0040_WYG_001-25b>
　髙足豐艷雕刻盛為當今所尚但恨乏自然精勁意
　耳唐評字裏金生行間玉潤法則温雅美麗多方
薛稷
　張云能品唐評多攻禇體意亦新竒又云風驚苑花
　雪壓山栢
張從申
　唐評遠近稱善獨歩江外
李陽氷
<pb:KR3h0040_WYG_001-26a>
　少温又名潮嘗作筆法論謂於天地山川得其方員
　流峙之形於日月星辰得其經緯昭回之度近取諸
　身遠取萬物幽至於&KR0294;神情狀細至於喜怒舒惨莫
　不畢載唐評若古釵倚物力有萬夫李斯之後一人
　而已
張旭
　唐評立性顛逸超越古今
顔真卿
<pb:KR3h0040_WYG_001-26b>
　清臣唐評鋒絶劍摧驚飛逸勢陸羽曰徐吏部不受
　右軍筆法而體裁似右軍顔太保受右軍筆法而㸃
　畫不似蓋徐得右軍皮膚眼鼻所以似之顔得右軍
　筋骨心肺所以不似也
釋懷素
　唐評援筆掣電隨手萬變酒酣興發遇&KR0633;壁衣器靡
　不書之貧無紙種芭蕉萬餘株以供揮灑書不及乃
　□一盤書之書至再三盤版皆穿素伯祖惠融善學
<pb:KR3h0040_WYG_001-27a>
　歐陽詢書世莫能辨至是鄉中呼為大錢師為小錢
　師嘗受法於金吾兵曺錢塘鄔肜
李邕
　泰和江都人唐評華岳三峰黄河九曲邕初學變右
　軍行法頓挫起伏既得其妙復乃擺脫舊習筆力一
　新李陽氷謂之書中仙手文翰俱重於時當時奉金
　帛求書前後所受鉅萬計自古未有如此之盛也
柳公權
<pb:KR3h0040_WYG_001-27b>
　誠懸穆宗嘗問公權筆何以盡善對曰在心正心正
　則筆正上改容知其筆諫也公權初學王書徧閱近
　代筆法體勢勁媚自成一家當時公卿家碑刻不得
　公權書者以為不孝外夷入貢皆購求柳書上都西
　眀寺金剛經碑尤為得意
下品
何曽
　張云草能品
<pb:KR3h0040_WYG_001-28a>
晋元帝
　霽景文庾云下上品
王洽(敬和/)
羊祐
　叔子庾云下上品
王恬
　敬豫張云𨽻能品
王薈
<pb:KR3h0040_WYG_001-28b>
　敬文庾云下上品
王脩
　敬仁庾云中中品張云𨽻行俱能品
王珣
　元琳洽之子珉之兄
王濛
　仲祖張云草能品李云下中品王云上可比庾翼
張敞
<pb:KR3h0040_WYG_001-29a>
　張云古文能品
張澄
　王云當時亦呼有意
王裒
　偉元李云下上品張云能品梁武帝云意深工淺猶
　未當妙
張紘
　張云小篆能品飛白妙品
<pb:KR3h0040_WYG_001-29b>
范&KR0524;
　蔚宗庾云下上品張云小篆草能品李云下中品如
　寒雋之士亦不可棄王云與蕭思話同師羊欣後背
　叛失故步
蕭思話
　庾云上下品張云行草妙品李云下中品如遁世之
　夫時或堪采王云全法羊欣風流趣好殆當不減而
　筆力恨弱
<pb:KR3h0040_WYG_001-30a>
謝朓
　元暉庾云下中品張云草能品李云創得令韻下下
　品
謝静　　謝敷
　王云並善寫亦入能品
姜翊　　梁宣
　右庾云下上品
常秀　　鍾輿　　問泰　　羊&KR0008;　　識道人
<pb:KR3h0040_WYG_001-30b>
庾黔婁　朱炳　　費元瑶　孫奉伯　陽經
諸葛融
　以上庾云下下品
楊潭　　張炳　　張輿　　王&KR0484;
　以上庾云下中品
劉穆之
　道和庾云下中品李云下下品
張融
<pb:KR3h0040_WYG_001-31a>
　思先庾云下下品張云草妙品李云要自標舉蓋無
　足褒下中品
朱齡石　　庾景休　　禇元眀　　孔敬通
　王籍(文海/)　右庾云皆下中品
衛宣　　李韞　　陳基　　傅廷堅　張紹
隂光　　韋熊　　曺任　　宋嘉　　裴邈
羊固　　傅夫人　辟閭訓　謝誨　　孔閭
顔寶光　周仁皓　張欣泰　張熾　　僧岳道人
<pb:KR3h0040_WYG_001-31b>
法髙道人　右數人庾評云皆五味一和五色一采視
　其雕文非特刻鵠人人下筆寕止追響遺迹見珍餘
　芳可折誠乃驅馳並駕不逮前鋒而中權後殿各盡
　其美允為下中品
徐幹　　張云章草能品
徐令文　張云章草能品
王愔　　張云章草能品
顔倩　　梁武云如貧家果實無妨可愛少乏珍羞
<pb:KR3h0040_WYG_001-32a>
王彬之　梁評放縱快利筆道流便
柳惲　　梁評縱横廓落大意不凡而徳體未備
徐淮南　梁評如南岡士夫縱尚風軌而不免寒乞
張斯　　梁評如辨士對敭獨語不回得心㑹理
齊髙帝　庾云下上品李云中下品張云行草能品
劉珉　　李云頺波赴壑狂澗爭流
蕭特
　梁評雖有家風而風流勢薄猶如羲獻安得¶相似
<pb:KR3h0040_WYG_001-32b>
庾肩吾
　張云𨽻草能品李云下上品梁評畏懼收¶斂少得自
　充效未能精去蕭蔡逺矣¶
袁崧
　李云下上品梁評如深山道士見人便欲退縮¶
梁武帝　張云草能品李云下下品<md:KR3h0040_SBCK_001-11a>¶梁簡文帝　李云下中品¶
梁元帝¶　陳文帝¶　褚淵¶　　沈君理¶　張正見
<pb:KR3h0040_WYG_001-33a>
　右數君亦稱妙筆多類效顰猶枯林¶之青露一枝比
　泉石之孤生片琰為下下品于中彦¶回輕怯陳倩有
　力孝先風流君理效達¶
智果　　張云𨽻行章草能品¶
蕭綸　　李云下下品¶
斛斯彦眀　李云筆勢咸有由來下上品<md:KR3h0040_SBCK_001-11b>¶房彦謙¶　張大隠
　李云房司𨽻張益州叅小令之體下上¶品
<pb:KR3h0040_WYG_001-33b>
殷令名　李云下上品擅聲題署¶¶
藺静友　李云下上品正書甚為鮮潔殊有軌則¶
錢毅
　李云下上品小篆飛白寛愽敏䴡太宗貴之¶
劉逖¶　　王宴¶　　周顒¶　　虞綽
　李云劉黄門落花從風王中玉竒石當徑彦倫意¶則
　甚髙跡少俊鋭虞綽鋒頴迅徤並為下中品<md:KR3h0040_SBCK_001-12a>¶魏徴　　𤣥成庾云下上品
<pb:KR3h0040_WYG_001-34a>
徐浩
　季海唐評固多精熟無有異趣黄魯直云唐自¶褚虞
　後能備八法者獨徐㑹稽與太師耳然㑹稽多肉太¶
　師多骨又云徃時見怒猊抉石渴驥奔泉之論茫¶然
　不知何語乃於季海書中見之¶
房𤣥齡　李云雕文抱質又云海上雙鳬¶
鄔肜　　唐評寒鴉棲林平岡走兎
陸柬之　其古如馬之齊髦人不櫛沭張云𨽻行妙品
<pb:KR3h0040_WYG_001-34b>
　章草能品學虞草體用筆則青出於藍唐評仿彿可¶
　觀依稀堪擬¶¶
盧蔵用
　張云行𨽻草能品唐評露潤花妍烟凝脩竹<md:KR3h0040_SBCK_001-12b>¶裴行儉　張云行草俱能品
王承烈　張云𨽻章行能品
髙正臣　張云𨽻行草能品¶
傅元　　張云𨽻能品
<pb:KR3h0040_WYG_001-35a>
楊肇　　張云𨽻草能品¶
釋崇簡　唐評臨寫逸少時有亂真¶
蔡隠丘　以下皆唐評古質放意自成一家¶
韓擇木　龜開萍葉鳥散芳洲¶
梁升卿　驚波徃來巨石前却¶
張廷珪　古木奔沙閑花映竹¶
史惟則　雁足映沙深囦魚躍　右四人皆善八分<md:KR3h0040_SBCK_001-13a>¶孫過庭　𨽻行草能品丹崖絶壑筆勢堅勁
<pb:KR3h0040_WYG_001-35b>
張懐瓘　繼軌章草生意頗多¶
史麟　　逸氣雄鎮超然不羣¶
梁耿　　錯落漁网縱横鳥跡¶¶
張芳　　孤松聳身弱草垂露¶
房廣　　婉美芬藹春鶯欲嬌¶
沈益　　春鷺窺魚秋蛇走穴¶
張彪　　孤峯削出藏筋露節¶
陸曾　　驚波魚躍深水龍濯
<pb:KR3h0040_WYG_001-36a>
桓夫人　如快馬入陣屈伸随人¶
傅玉　　項羽投戈荆軻執㦸<md:KR3h0040_SBCK_001-13b>¶王紹宗　筆下流利快徤雄古熟看轉增美妙¶
程廣　　鴻鶴弄翅翺翔頡頏¶
張越　　蓮花出水眀月開天雲散金峯霞依玉嶺¶
蕭誠　　舞鶴交影騰猿在空¶
韋陟　　蟲穿古木鳥踏花枝¶
宋儋　　暮春花發夏柳枝低
<pb:KR3h0040_WYG_001-36b>
沈千運　飢鷹殺心忍痩筋骨¶
闗&KR0894;　　淵月沉珠露花濯錦¶
鄭䖍　　家貧於青龍寺拾柿葉學書評云風送雲¶收
　霞催月上¶
李璆　　垂藤着地古木如折<md:KR3h0040_SBCK_001-14a>¶吴郁　　字體綿宻不謝當時¶
頼文雅　騰沙欎霧翻浪揚鷗¶
賀知章　縱筆如飛酌而不竭
<pb:KR3h0040_WYG_001-37a>
何昌裔　子敬餘波時時可玩¶
宋之問　天性卓絶而功未深¶
李清　　變化自逸代有斯人¶
元悟　　骨氣無䨥逈出時軰¶
湛然　　子雲之後難與比肩¶
　書法纂要云慶歴以後惟君謨特守法度眉山豫章¶
　一掃故常米薛二蔡大出所竒雖皆有所祖襲而古¶
　風蕩然南渡而後思陵大萃美藴筋力過婉吳傅朋<md:KR3h0040_SBCK_001-14b>¶
<pb:KR3h0040_WYG_001-37b>
　規倣孫過庭姿媚傷妍姜堯章逈脫脂粉一洗塵俗¶
　有如山人隠者難登廊廟¶
　　右所集評皆據古人之論始於蒼頡終於唐人尚
　　多遺跡博雅君子其葺正焉¶
　　　辨古¶
石鼔十　史籀書今在京文廟薛尚功法帖所載字完
　於真本鄭樵音不可信¶
延陵君子碑　在鎮江人謂孔子書文曰嗚呼至矣延
<pb:KR3h0040_WYG_001-38a>
　陵君子之墓按古帖止云嗚呼君子而已篆法敦古
　今此碑妄增延陵之墓四字除之字外三字是¶漢方
　篆不與前六字合借夫子以欺後人耳又書君作季
　漢器蜀郡字半邉正與此君字同法比干墓有漢篆
　亦此法¶
詛楚文　有巫咸大沈久(音/故)湫亞(音/洿)駞三種辝則一乃
　後人偽作先秦文以先秦古器比較全不似¶
泰山碑　李斯書石皆剥落惟二世詔一面僅存
<pb:KR3h0040_WYG_001-38b>
嶧山碑　李斯書直長者真横列者摹本有新刻尤謬¶
秦望山碑　李斯書在㑹稽今無<md:KR3h0040_SBCK_001-15a>¶張平子碑　崔瑗書篆多用𨽻法不合說文却可入印
　全是漢篆法故也¶
許慎說文　十五卷徐鉉校定本始一終亥者正分韻
　者非古意¶
倉頡十五篇　即說文目録五百四十字許氏分為毎
　部之首人多不知謂久已滅此字之原豈得不在後
<pb:KR3h0040_WYG_001-39a>
　世又併字目為十四卷以十五卷著¶序表人益不意
　其存矣¶
新泉銘　李陽氷書最佳¶
碧落碑　存絳州字雖多不合法然有置美成自有神
　氣當以唐碑觀之¶(此碑不可賤毁/)
古三墳書　乃偽書言詞俗謬字法非古尚書無也字
　此書有之必字合從八弋此從心加一筆走之合從
　辵(音/㲋)此随俗作之字引脚其謬¶甚多
<pb:KR3h0040_WYG_001-39b>
古文尚書　乃後人不知篆者以夏竦韻集成不合古¶
古文孝經　内一篇大謬後人妄欲作古以古文字集
　成觀者當取其字¶
泉志　間有泉文近於道者可以廣見聞有妄作三皇
　幣及禹幣不可卍字人謂萬字乃出古錢不見此書
　終不知也<md:KR3h0040_SBCK_001-15b>¶六書故　戴行以鐘鼎文編此書喜其字皆有古字襍
　亂無法鐘鼎偏傍不能全有却以小篆足之或一字
<pb:KR3h0040_WYG_001-40a>
　兩法□(音/睘)加門為寰乃音¶為官村字不從寸木今乃
　書此為村鎊鏟鋫鋸尿屎等字皆依俗作鐘鼎文各
　有詳註卯字所解尤不雅編首以門類<md:KR3h0040_SBCK_001-16a>¶採但有數說
　文悖却係陽氷變法是字上從是巴字從已加㸃之
　¶類
續千文　正雖近人然字法極好有兩續本不可無别
　有偽本亦佳¶
漢𨽻字源　六卷字法最好洪氏本有碑目在前
<pb:KR3h0040_WYG_001-40b>
碑本𨽻韻　¶十卷劉球編外一卷紀源¶
𨽻韻　二冊閩中刻本字體不佳
𨽻釋　二十七卷并𨽻續十卷通作一部皆漢碑釋文
　𨽻續畫諸碑形及墓碑畫像其碑多圭角或笏首上
　有垂虹或題䖏偏壁畫則如象形然¶
佐書韻編　姑蘇顔氏本字多而無法¶
嘯堂集古録　一百紙王俅集也中有古印文數十其
　一曰夏禹係漢巫&KR1062;水災法印世傳渡水佩禹字此
<pb:KR3h0040_WYG_001-41a>
　印乃漢篆所以知之又¶一印曰孔夫誤音作孫兹二
　字又有滕公墓銘欎欎作兩字書且妄為剥落狀然
　考之古法叠字只作二小畫附其下秦為次第古法
　掃地矣
薛尚功欵識法帖　二十卷碑在江州蜀有翻本字肥
　後多一虺鼎
薛尚功重廣鐘鼎韻　七卷江州板内一卷象形竒字
　一卷器物名目五卷韻
<pb:KR3h0040_WYG_001-41b>
王楚鐘鼎韻　兩冊衡州本字少所出在薛氏前
石經遺字碑　㑹稽蓬萊閣翻本磨滅不異真古碑
徐鍇通釋　四十卷當與許氏本相参首尾分六書甚
　詳末卷辨陽氷差減
張有復古編　載古今異文字不可以為(闕/)字少
張有五聲韻　五卷無誤
夏竦古文四聲韻　五卷前有序并全銜者佳别有僧
　翻本字多無據且不與欵識合不可用
<pb:KR3h0040_WYG_001-42a>
髙氏五聲韻縂　五卷篆𨽻真行草五體俱備可助初
　學間有差處
林罕偏傍小說　三卷言篆與𨽻相通源流亦自可時
　大夫猶以夫字加二小畫况此叠¶文乎偽無疑矣¶
　　右古文篆𨽻<md:KR3h0040_SBCK_001-16b>¶力命尅捷宣示帖(鍾繇/)¶
樂毅畫讃黄庭霜寒(王羲之/)¶
洛神賦(王獻之/)
<pb:KR3h0040_WYG_001-42b>
曺娥遺教羊叔子碑(六朝/)¶
瘞鶴舊館壇(陶𢎞景/)¶
千字文　智永書梁武帝得羲之千字令周興嗣次之
　自爾書家毎以是為程課智永嘗寫八百本謂以千
　字經心則手自應手和心得可與入道¶
孔子廟(虞世南/)¶
醴泉化度虞恭公皇甫碑(歐陽詢/)¶
哀册聖教(禇遂良/)
<pb:KR3h0040_WYG_001-43a>
郎官(張旭/)¶
麻姑壇放生池中興頌(顔真卿/)<md:KR3h0040_SBCK_001-17a>¶陁羅尼(柳公權/)¶
　　右真書¶
丙舍吳人羸頓雪寒長風(鍾繇/)¶
蘭亭極寒毒熱慈䕃官奴晚雪來禽奉橘快雪(王羲之/)¶
地黄歳終衛軍授衣阿姨鵞羣嵗盡夏日奉對思戀天
　¶寶吳興山隂黄門東家轉勝相過鵞還觸事夏節恨
<pb:KR3h0040_WYG_001-43b>
　深¶黄者礐石駱驛月内尊體(王獻之/)¶
八月五日(謝安/)¶
枯樹賦星霜(禇遂良/)¶
嶽麓娑羅樹雲麾東林寺(李邕/)¶
𤣥静先生碑(張從申/)<md:KR3h0040_SBCK_001-17b>¶　　右行書¶
十七帖(羲之/)¶
千文(張旭/)
<pb:KR3h0040_WYG_001-44a>
自叙千文(懷素/)¶
　　右草書¶
　以上並舉其要必所當䆒者若欲名家尤以博覽為¶
　貴¶
絳帖評(姜堯章作/審訂深妙)¶
褉帖偏傍考(堯章作/)¶
法帖譜系¶
翰墨志<md:KR3h0040_SBCK_001-18a>¶
<pb:KR3h0040_WYG_001-44b>
法帖刋誤
元章書史
　
　
　
　
　
　法書考卷一
